# -*- mode: mandoku-view; -*-
#+TITLE: 史傳三編
#+DATE: 2015-08-24 22:36:22.339915
#+PROPERTY: ID KR2g0051
#+PROPERTY: BASEEDITION WYG    
#+PROPERTY: JUAN 卷八
<pb:KR2g0051_WYG_008-1a>¶
欽定四庫全書¶
　史傳三編卷八¶
　　　　　　　　　　　　　大學士朱軾撰¶
　名儒傳六¶
　　元¶
　　　趙復¶
趙復字仁甫徳安人嗜周程張朱之學元太宗時太子¶
庫春破徳安以徳安嘗逆戰殘之復賴姚樞得脱復念¶
<pb:KR2g0051_WYG_008-1b>¶
九族俱喪與其北去不如死乃夜走水際仰天大號將¶
自投樞追及之力為寛譬乃强與樞俱北先是南北道¶
絶載籍不相通至是復盡錄所記程朱諸經傳註以付¶
樞比至燕弟子從者百有餘人世祖在潛邸召見問曰¶
我欲取宋卿能導我乎對曰宋父母之國引它族以伐¶
父母非義也世祖悦因不强之仕時楊惟中亦宗復學¶
與樞同建太極書院祠周子以二程張楊游朱六君子¶
配而延復講授其中復以周程而後其書廣博學者未¶
<pb:KR2g0051_WYG_008-2a>¶
能貫通乃原羲農堯舜所以繼天立極孔子顔孟所以¶
垂世立教周程張朱所以發明紹續者作傳道圗而以¶
書目條於後别著伊洛發揮以標其宗至朱子門人則¶
以見於登載得諸傳聞者作師友圗以寓私淑之志又¶
輯伊尹顔淵言行為希賢錄使學者知所嚮慕及樞退¶
隠乃即復傳其學由是許衡劉因郝經皆得其書而尊¶
信之北方知有程朱之學自復始復為人樂易而耿介¶
雖居燕不忘故土與人交尤篤分誼元好問文名擅一¶
<pb:KR2g0051_WYG_008-2b>¶
時其南歸也復贈之言以博溺心末喪本為戒其敎人¶
之㫖如此以家在江漢之上自號江漢故學者稱江漢¶
先生¶
　論曰趙岐之族幾殪於宦豎之黨猶岐有以激之也¶
　復以被兵厥族亦殄其禍益加亟矣當其以孑身孤¶
　游於䝉難艱貞之餘而能卓然為闡明扶樹之績使¶
　北方人士皆知學程朱而師孔孟可謂儒者夫儒者¶
　興衰激極導迎善氣而二趙皆罹酷禍哀哉¶
<pb:KR2g0051_WYG_008-3a>¶
　　　姚樞¶
姚樞字公茂栁城人後遷洛陽楊惟中與覲太宗及惟¶
中南伐詔樞即其軍中求儒道釋醫卜者徳安拔樞脫¶
名儒趙復於死始得程朱之書後為燕京行臺郎中行¶
臺黷貨時以分樞樞一切拒絶因棄官去擕家輝州作¶
家廟别為室以奉孔子及宋儒周子等像刋諸經惠學¶
者讀書鳴琴若將終身許衡在魏聞之乃詣樞錄程朱¶
書以歸已復盡室依樞論者謂程朱之學自南而北始¶
<pb:KR2g0051_WYG_008-3b>¶
於復盛於衡然非樞則復無所與傳衡無所從受故北¶
方正學之興樞功為多世祖在潛邸召問治道待以客¶
禮樞為書數千言首陳帝王之道治平之經彚為八目¶
曰修身力學尊賢親親畏天愛民好善逺佞大抵不謬¶
於程朱之意次又條三十事其請立省部舉逸遺班俸¶
祿定法律設監司簡驛傳修學校重農桑肅軍政布屯¶
田通漕運復常平杜告訐尤切於時弊世祖竒其才動¶
必咨之樞為人含𢎞而仁恕恭敏而儉勤未嘗疑人欺¶
<pb:KR2g0051_WYG_008-4a>¶
已有負其徳亦不留怨憂患之來不見顔色然智慮沈¶
深毎出意表憲宗詔軍民在齊黙衮山南者世祖總之¶
世祖既奉詔置酒羣下皆賀樞獨黙然及罷酒世祖問¶
樞樞曰漢地軍民吾盡有之異時間言易入不若惟持¶
兵權供億取之有司於理為順世祖曰慮所不及遂以¶
聞憲宗從之及大封同姓勅世祖於南京闗中自擇其¶
一樞曰南京河徙無常土薄水淺舄鹵生之不若闗中¶
厥田上上古名天府陸海於是世祖願有闗中世祖征¶
<pb:KR2g0051_WYG_008-4b>¶
大理樞於道陳宋曹彬取南唐不殺一人事世祖據鞍¶
呼曰吾能為之樞即馬上賀明年師至大理裂帛為旗¶
書止殺之令由是民得完聚後世祖以得中土心被䜛¶
憲宗命就闗中置局鈎考世祖不樂樞曰帝君也兄也¶
大王為皇弟臣也莫若盡王邸妃主自歸朝廷為久居¶
謀疑將自釋及世祖見憲宗皆泣下竟不令有所白而¶
罷鈎考局其隨事規畫𩔖此世祖即位首立十道宣撫¶
使以樞使東平二年拜太子太師辭改大司農是時禮¶
<pb:KR2g0051_WYG_008-5a>¶
樂崩壊樞以王鏞鍊習故實請令提舉禮樂又舉楊庸¶
敎孔顔孟三族諸孫之俊秀者皆從之樞嘗為帝言王¶
文統學術不純以游說干諸侯他日必反及李璮謀叛¶
文統果坐璮誅四年拜中書左丞請睦親族以固本建¶
儲副以重祚定大臣以當國開經筵以格心修邉備以¶
防虞蓄糧餉以待歉立學校以育材勸農桑以厚生帝¶
嘉納之十年拜昭文館大學士詳定禮儀事明年師復¶
南下先是世祖降不殺人之詔巴延濟江兵不踰時降¶
<pb:KR2g0051_WYG_008-5b>¶
城三十户逾百萬及是役軍官利財剽殺自夏徂秋一¶
城不拔樞乃請除宋諸濫刑仍申止殺之今使賞罰必¶
行以故所向有功十三年拜翰林學士承㫖樞自少力¶
學宋九嘉見之即許為王佐畧其後卒佐世祖定天下¶
十七年卒年七十八諡文獻¶
　論曰民心者天命之寄也故曰天視自我民視天聴¶
　自我民聴後世用兵徒計功利於是有假屠掠以立¶
　威者矣夫屠掠則民心去之欲邀天眷不亦難乎樞¶
<pb:KR2g0051_WYG_008-6a>¶
　之獻説姑以利害籌之冀使其言易入耳計樞之所¶
　全活前後不可勝數元之卒濟大業樞實為首庸矣¶
　　　許衡¶
許衡字仲平懐之河内人甫授章句輒能詰其義㫖嘗¶
問曰讀書何為師曰取科第耳曰如斯而已乎師大竒¶
之已乃辭去曰是兒穎悟非凡吾非其師也留之不能¶
止比長嗜學如饑渴遭亂家貧無書於日者家見書疏¶
義即請寓錄之以歸及逃難岨崍山始得王弼易説夜¶
<pb:KR2g0051_WYG_008-6b>¶
思晝誦身體而力踐之當暑過河陽暍甚道有梨衆爭¶
取啖衡獨危坐曰非其有而取之不可人曰世亂此無¶
主衡曰吾心獨無主乎轉魯留魏人見其有徳稍稍從¶
之居三年聞亂且定乃還懐往來河洛間從姚樞得程¶
朱書益有得尋躬耕蘇門與樞及竇黙相講習粟熟則¶
食不熟則食糠覈財有餘即斥以資族人及諸生之貧¶
者非義所遺一毫不受於經傳子史禮樂名物兵刑食¶
貨水利無所不講而慨然以道為己任世祖出王秦中¶
<pb:KR2g0051_WYG_008-7a>¶
思所以化秦人乃召衡為京兆提學秦人聞衡至莫不¶
喜幸來學由是郡縣皆建學校民大化之世祖南行乃¶
還懐世祖即位召至京師時王文統以言利進為平章¶
政事衡及樞入侍言治亂休戚必以義為宗竇黙亦屢¶
攻文統文統患之奏樞為太子太師黙為太子太傅衡¶
為太子太保陽為尊用實不使數侍上也黙樞拜命將¶
入謝衡曰此不安於義也且禮師傅與太子位東西鄉¶
師傅坐太子乃坐公等度能復此乎不能是師道自我¶
<pb:KR2g0051_WYG_008-7b>¶
廢也樞等以為然凡五辭乃改命樞大司農黙翰林侍¶
講學士衡國子祭酒未幾衡謝病歸至元二年以安圖¶
為丞相帝欲衡輔之復召使議事中書省衡乃上疏陳¶
五事一言立國規模必行漢法乃可長久二言仕者當¶
給俸以養其亷未仕者當寛立條格俾就叙用外設監¶
司以察汚濫内専吏部以定資歴三言上天眷命作之¶
君師盖以至難任之非予以可安也知其為難而以難¶
處則難或可為不知為難而以易處則他日之難有不¶
<pb:KR2g0051_WYG_008-8a>¶
可為者矣四言國家徒知斂財之巧不知生財之由徒¶
知防人之欺不欲養人之善誠優重農民敺游惰而歸¶
之南畝自都邑至州縣皆設學校使皇子以下至庶人¶
之子弟皆入於學十年以後必非今日之比矣五言天¶
下所以定者民志定也夫民不安於白屋仕不安於卑¶
位輻輳並進各懐無厭無恥之心上之人可不為寒心¶
哉書奏帝嘉納之衡毎見帝多所陳奏退輒削草故其¶
言常秘帝以衡多病命五日一至省四年乃聴歸懐逾¶
<pb:KR2g0051_WYG_008-8b>¶
年復召六年命定朝儀儀成又詔定官制衡考古今分¶
併之序凡省部院臺郡縣與后妃儲藩百司所聫属統¶
制定為圗奏上之及阿哈瑪特入中書勢傾朝野衡與之¶
議正言不少讓帝又以阿哈瑪特子僉樞宻院衡執議曰國¶
家事權兵民財三者而已今其父典民與財子又典兵¶
不可帝曰卿慮其反耶對曰彼雖不反此反道也阿哈瑪特¶
由是銜之亟薦衡宜在中書欲中以事俄除左丞固辭¶
不獲後從幸上京論哈瑪特專權罔上蠧政害民不報因¶
<pb:KR2g0051_WYG_008-9a>¶
謝病帝惻然命自舉代衡曰用人天子之大柄臣下論¶
其賢否則可若授以位則當㫁自宸衷不可使臣下有¶
市㤙之漸乃止帝久欲開太學會衡請益力乃以為集¶
賢大學士兼國子祭酒親擇蒙古子弟俾教之衡聞命¶
喜曰此吾事也請徴其弟子耶律有尚劉季偉等十二¶
人分處各齋為齋長時所選子弟皆㓜稚衡待之如成¶
人愛之如子出入進退嚴若君臣其教因覺以明善因¶
明以開蔽相其動息以為張弛課誦少假即習禮或習¶
<pb:KR2g0051_WYG_008-9b>¶
書算其尤少者則習拜跪揖讓灑掃應對或射或投壺¶
負者罰讀書若干遍久之諸生人人自得尊師敬業雖¶
童子亦知三綱五常為生人之道十年權臣屢毁漢法¶
諸生廩食或不繼衡丐還帝以問王磐磐曰衡教人有¶
法諸生行可從政此國之大體宜勿聴去竇黙為衡固¶
懇乃聴用劉秉忠言以耶律有尚等為助教守衡規矩¶
十三年復以原官召領太史院事初元得中原循用金¶
大明厯氣朔漸差至是詔王恂更定恂以厯家知厯數¶
<pb:KR2g0051_WYG_008-10a>¶
不知厯理請得衡領之衡乃與太史令郭守敬新製儀¶
象圭表一本天道自然之數可以施之永久十七年厯¶
成賜名授時頒之天下六月以疾丐還帝以其子師可¶
為懐孟路總管以養之明年病革家有祭禮猶扶而起¶
奠獻如儀曰一日未死不可不有事於祖考既徹家人餕¶
怡怡如也已而卒年七十三是日大雷電風拔木懐人¶
無貴賤少長皆哭於門四方學士聞訃皆聚哭或數千¶
里來哭墓下衡善教其言煦煦雖與童子語如恐傷之¶
<pb:KR2g0051_WYG_008-10b>¶
隨其才皆有所成就故所至人盡樂從所去人不忍舎¶
服其教如金科玉條聴其言即武人俗士無不感悟大¶
徳二年諡文正至大二年封魏國公皇慶二年從祀孔¶
子廟庭衡自署其齋曰魯故學者稱魯齋先生¶
　論曰朱子而後正學大明然及門諸子已有失其㣲¶
　㫖者矣惟宋之真元之許其最醇乎自漢以下醇儒¶
　如董仲舒之倫少得柄用者衡雖未能久立於位然¶
　與世祖定建國之規模責難陳善以誠格君秉禮守¶
<pb:KR2g0051_WYG_008-11a>¶
　義以道教國大儒之澤固如此矣至劾阿哈瑪特不肯¶
　一日茍容於朝學術既定志節亦伸誠非匡衡張禹¶
　輩章句之儒所得擬似而妄託也¶
　　　竇黙¶
竇黙字子聲廣平肥鄉人少有立志族祖旺為郡功曹¶
令習吏事不肯未幾見俘於元及脱歸則家已破惟母¶
獨存因驚怖母子俱病母竟亡扶病藁葬而元兵復至¶
遂南走渡河依母黨吳氏轉客蔡州及金主遷蔡黙恐¶
<pb:KR2g0051_WYG_008-11b>¶
兵且至又走徳安始從謝憲子得伊洛之書是時楊惟¶
中銜元主命招集黙乃北歸大名與姚樞許衡朝暮講¶
習至㤀寢食俄還肥鄉以經術教授由是知名世祖在¶
潜邸召問治道黙首以三綱五常對又言帝王之道在¶
誠意正心心既正則朝廷逺近莫敢不一於正一日凡¶
三召對敬待加禮世祖嘗訪以能明治道者黙薦姚樞¶
久之丐還世祖即位復召問曰我欲求如唐魏徴者今¶
有之乎黙曰犯顔諌諍剛毅不屈許衡其人也世祖以¶
<pb:KR2g0051_WYG_008-12a>¶
黙為翰林侍講學士時中書王文統專政黙上書曰平¶
治天下必用正人端士唇吻小人一切功利之説不能¶
定國家基本為久逺計又於上前斥文統學術不正居¶
相位久必禍天下上曰然則誰可相者對曰無如許衡¶
帝不悦文統深忌之請以黙為太子太傅黙以太子位¶
號未正不當先受太𫝊之名固辭有頃謝病歸及文統¶
誅帝思黙言召還賜第京師月給廩禄有大政輒以訪¶
之黙言三代風俗淳厚皆設學養士所致請建學立師¶
<pb:KR2g0051_WYG_008-12b>¶
選貴族子弟教之帝深嘉納嘗侍上言君有過舉臣當¶
直言今君曰可臣亦曰可君曰否臣亦曰否非善政也¶
黙為人温然樂易平居未嘗評隲人物至論國家大計¶
面折廷諍人謂汲黯無以過之至元十二年黙年八十¶
老不視事帝數加存問十七年加昭文館大學士卒年¶
八十五諡文正¶
　論曰汲黯之折公孫𢎞與黙之斥王文統其事誠𩔖¶
　然當漢武表章六經黯不能恢𢎞至道以紹三代之¶
<pb:KR2g0051_WYG_008-13a>¶
　業則以不學為累故也黙之直似黯而學術過之黯¶
　遭秦政焚坑之餘而黙際程朱講明之後故知先覺¶
　覺民之功明徳逺矣¶
　　　劉因¶
劉因字夢吉保定容城人父述刻意問學尤邃於性理¶
年四十始生因其夕夢神人馬載一兒與之故名駰字¶
夢驥其後改焉因天資絶人才器超邁甫弱冠慨然思¶
得如古人者友之作希聖解初為經學尋覽訓詁疏釋¶
<pb:KR2g0051_WYG_008-13b>¶
之説歎曰聖人精義殆不止此及得周程張邵朱吕之¶
書一見能發其㣲曰吾固謂當有是也其後乃評其學¶
之所長曰邵至大也周至精也程至正也朱子極其大¶
盡其精而貫之以正也其識解淵純率𩔖此因蚤喪父¶
事繼母孝性不茍合不妄交家雖貧非其義一介不取¶
居家教授師道尊嚴弟子造其門者隨材器教皆有成¶
就公卿過保定者聞因名往往修謁多遜避不與相見¶
或怪其傲弗恤也嘗愛諸葛亮静以修身之語表所居¶
<pb:KR2g0051_WYG_008-14a>¶
曰靜修至元十九年以布呼宻薦徴授承徳郎左賛善¶
大夫教近侍子弟未幾以母疾辭歸明年丁内艱二十¶
八年復徴為集賢學士嘉議大夫固辭帝曰古所謂不¶
召之臣其斯人之徒與遂不强致三十年卒年四十五¶
無子聞者嗟悼諡文靖所著有四書精要及易繫辭説¶
門人所記有小學四書語録學者稱靜修先生¶
　論曰朱子有言先天之圗大而詳太極之圗精而約¶
　邵子之學本於先天周子之緼涵於太極程子師周¶
<pb:KR2g0051_WYG_008-14b>¶
　又返求於六經以發明之雖邵學曾不屑屑焉至朱¶
　子而後兼綜道數集數子之成因之論可謂確矣因¶
　天資傑出蚤聞乎道應聘而起以母老尋歸所謂志¶
　乎道徳者功名不足以累其心歟¶
　　　金履祥¶
金履祥字吉父婺之蘭谿人先本劉氏以避錢武肅王¶
嫌名改金氏天資睿敏於天文地形禮樂田乗兵謀隂¶
陽律厯之書靡不畢究及壯乃慕濓洛之學事同郡王¶
<pb:KR2g0051_WYG_008-15a>¶
柏聞立志端本之説又從柏登何基之門由是講貫益¶
䆳時宋事已非履祥遂絶意仕進然常懐其經濟畧及¶
襄樊圍急宋不能救履祥乃獻策請以重兵由海道趨¶
燕則襄樊不攻自解所叙海舶經由郡邑以及巨洋别¶
島難易逺近瞭然可據至元行海運所由海道以較履¶
祥所上書無咫尺異徳祐初徴為迪功郎史館編校不¶
至宋亡屏居金華山中嘯詠雲月視世故泊如也平居¶
終日儼然至接物則盎然和懌訓迪學者諄切無倦尤¶
<pb:KR2g0051_WYG_008-15b>¶
篤於分義何基王柏之喪履祥皆以義制服嘗傾貲贖¶
其故人子其子後貴履祥與相見勞問而已卒不自言¶
其徳所著通鑑前編㫁自唐堯以下接於司馬光資治¶
之作其厯用邵子皇極經世其例依胡氏皇王大紀既¶
成以授門人許謙又著有大學章句疏義論孟集注考¶
證書表注諸編皆傳於學者大徳中卒至正間追諡文¶
安當時論者以為何基清介純實似尹和靖王柏髙明¶
剛正似謝良佐而履祥實兼之所居仁山之下學者稱¶
<pb:KR2g0051_WYG_008-16a>¶
仁山先生¶
　論曰履祥守潔懐貞有漢管寧晉陶潜之操撰述諸¶
　書皆可為學的而通鑑前編最行於世夫書始堯典¶
　而易大傳乃稱庖羲神農黄帝故司馬遷作史記首¶
　立三皇本紀然其事多茫昧文無足徴况於循蜚四¶
　紀益荒唐不可考信者乎履祥之作前編㫁自陶唐¶
　者是也所考禹貢山川尤多蔡傳之所未逮云¶
　　陳櫟¶
<pb:KR2g0051_WYG_008-16b>¶
陳櫟字壽翁徽之休寧人自少渉獵經史十五為鄉人¶
師宋亡科舉廢櫟慨然發憤致力於聖人之學嘗以為¶
有功聖門者莫若朱子自朱子没諸家之説往往亂其¶
本真乃著四書發明書傳纂疏禮記集義諸編亡慮數¶
十萬言凡諸家説有畔於朱子者刋而去之其㣲辭隠¶
義則引而伸之吳澄嘗謂朱子之道不墜者櫟功為多¶
延祐初詔以科舉取士為有司所强舉於鄉遂不復赴¶
禮部教授於家不出門户者數十年性孝友尤剛正日¶
<pb:KR2g0051_WYG_008-17a>¶
用間動中禮法與人交不以勢合不以利遷善誘學者¶
諄諄不倦所居堂曰定宇學者由是稱定宇先生元統¶
二年卒年八十三揭徯斯誌其墓與澄並稱曰澄居通¶
都數登用學者四面歸之故其道逺而章尊而明櫟居¶
萬山間與木石俱故必待其書之行天下乃能知之及¶
其行也亦莫之禦誠可謂豪傑之士矣世以為知言¶
　論曰櫟因科舉廢發憤於聖人之道可謂偉矣然程¶
　子有云科舉不患妨功惟患奪志志茍立則科舉之¶
<pb:KR2g0051_WYG_008-17b>¶
　學固即所以體究經籍之藴以養其立身用世之具¶
　宋世大儒曷嘗不由此進哉若乃華繁本撥勦襲浮¶
　靡以取世資此則無志者之所為而非科舉取士之¶
　本意也¶
　　　吳澄¶
吳澄字㓜清撫州崇仁人少穎悟隨口輒成誦夜讀書¶
往往達曙母竊憂之節與膏火澄潜伺母寢復燃火黙¶
誦既長於經傳無不通習知用力聖賢之學嘗舉進士¶
<pb:KR2g0051_WYG_008-18a>¶
不第至元十三年江西初附所在盗賊猶多樂安鄭松¶
招澄居布水谷乃著孝經章句校定易書詩春秋儀禮¶
及大小戴記侍御史程鉅夫奉詔求賢江南起澄至京¶
師未幾以母老辭去朝廷命有司即澄家録所著書置¶
國子監以資學者元貞初遊龍興按察司經歴郝文延¶
至郡學講論日記其問答凡數千言行省掾元明善素¶
以文學自負嘗問澄易詩書春秋奥義歎曰與吳先生¶
言如探淵海遂執弟子禮左丞董士選亦嘗延澄於家¶
<pb:KR2g0051_WYG_008-18b>¶
親執饋食曰吳先生天下士也及士選入朝薦澄有道¶
擢應奉翰林文字有司敦勸久之乃至而代者已到官¶
澄即日南歸尋除江西儒學副提舉居三月以疾去至¶
大元年召為國子監丞先是許衡為祭酒始以朱子小¶
學諸書授弟子衡去漸失其舊及澄至旦則燃燭堂上¶
諸生以次受業日昃乃退就燕居之室執經問難者接¶
踵澄各因其材質反覆訓誘毎至夜分雖寒暑不勌皇¶
慶元年遷司業用程明道學校奏疏胡安定六學教法¶
<pb:KR2g0051_WYG_008-19a>¶
及朱子學校貢舉私議約為教法四條未及行一夕謝¶
去諸生有不謁告而從之南者俄拜集賢直學士特授¶
奉議大夫行次真州疾作不進英宗即位遷翰林學士¶
進階大中大夫嘗詔為浮屠藏經序澄辭不為會帝崩¶
而止泰定立初開經筵首命澄為講官有詔集議太廟¶
昭穆之次澄議曰古者天子七廟廟各有宫太祖居中¶
左三廟為昭右三廟為穆昭穆神主各以次遷然有司¶
習見同堂異室之制竟如舊次云時澄已有去志適修¶
<pb:KR2g0051_WYG_008-19b>¶
英宗實録命澄總之居數月實録成未上即移疾去中¶
書追之不及乃言於帝曰吳澄國之名儒朝之舊徳今¶
請老歸宜有褒異詔加資善大夫泰定四年卒年八十¶
五諡文正澄身若不勝衣正坐拱手氣融神邁答問亹¶
亹聞者渙若氷釋故郡邑所經由士大夫皆迎致執業¶
四方之士不憚數千里躡屩來學常不下數千百人少¶
暇即著書至没身而後已於易書春秋禮記各有纂言¶
又作學基學統二篇以明學之本與為學之序程鉅夫¶
<pb:KR2g0051_WYG_008-20a>¶
題其所居曰草廬學者稱為草廬先生¶
　論曰古者大夫七十而致政當澄之為司業年已七¶
　十矣曾不早引懸車之義自是而後立於朝者猶十¶
　有餘年是何濡滯也讀其纂言諸編天聰廓開異穎¶
　獨發時足以賡續前人之所未至推其妙悟殆方駕¶
　許衡而上之又何其有勞於經耶¶
　　　胡炳文¶
胡炳文字仲虎徽州婺源人父斗元從朱子從孫得書¶
<pb:KR2g0051_WYG_008-20b>¶
易之傳炳文尤潜心朱子之學上溯伊洛以達洙泗淵¶
源靡不推究仁宗延祐中以薦署信州道一書院山長¶
再調蘭溪州學正嘗作周易本義通釋十二卷其序曰¶
宇宙間皆自然之易易皆自然之天天不能畫假伏羲¶
以畫天不能言假文王周孔以言易言於象數而天具¶
焉易作於卜筮而天寓焉解易凡幾百家支離文義者¶
無足道附會取象者尤失之惟邵子於先天而明其畫¶
程子於後天而演其辭朱子本義又合邵程而一之是¶
<pb:KR2g0051_WYG_008-21a>¶
於羲文周孔之易而會其天者也予此書融諸家之格¶
言釋本義之奥㫖後之學易者或由是而有得於本義¶
則亦將有得於羲文周孔之天矣其於朱子所著四書¶
用力尤深作四書通三十四卷其序曰六經天地也四¶
書行天之日月也子朱子平生精力之所萃而堯舜禹¶
湯文武周孔顔曾思孟之心之所寄也推之極天地萬¶
物之奥而本之皆彞倫日用之懿言若至近而涵至永¶
之味事皆至實而該至妙之理余老矣潛心於此餘五¶
<pb:KR2g0051_WYG_008-21b>¶
十年謂之通矣乎未也獨惜乎疏其下者或泛或舛不¶
得不會其同而辨其異也又著春秋集解禮書纂述大¶
學指掌圗五經會義爾雅韻語等書武宗正大間其族¶
子淀為建明經書院以處四方來學者儒風之盛甲東¶
南世號雲峯先生¶
　論曰易與四書自朱子集大成而闡定之如日月經¶
　天江河行地矣後之著述者或且支離附會不足與¶
　朱子相發明道不足而强言之無當也炳文沈潛玩¶
<pb:KR2g0051_WYG_008-22a>¶
　索以老其身澹然於世味之外而悠然浹洽於二書¶
　之中故自程朱後解易數十家獨雲峰最為精切其¶
　四書亦比諸家為善雖未得措之經國大業而羽翼¶
　正道確遵朱子用啟後學功豈小哉¶
　　　許謙¶
許謙字益之婺之金華人少孤甫能言世母陶氏口授¶
以孝經論語入耳輒不忘稍長肆力於學立程自課雖¶
疾恙不廢既乃受業於金履祥履祥語之曰士之為學¶
<pb:KR2g0051_WYG_008-22b>¶
若五味在和醯醬既加則酸鹹頓異今子來三日矣而¶
猶夫人豈吾學無以發子耶謙聞之惕然居數年盡傳¶
其奥謙之為學窮探渺㣲雖殘文羡語皆不敢忽遇不¶
可通不為强解至舊説有未安則亦未嘗茍同也讀四¶
書章句集註則著有叢説讀詩集傳有名物鈔讀書集¶
傳亦有叢説其觀史有治忽幾㣲他若天文地理典章¶
制度食貨刑法字學音韻醫經術數之説靡不該貫又¶
嘗句讀儀禮及春秋三傳别以朱墨於其宏綱要領意¶
<pb:KR2g0051_WYG_008-23a>¶
有所明則表而見之其勤如此性不喜矜露所為詩文¶
非扶翼經義張維世教未嘗下筆晝之所為夜必書之¶
號自省編其不可書則不為也延祐初居東陽八華山¶
開門講學學者翕然從之幽冀齊魯之士皆至其教人¶
至誠諄悉内外殫盡嘗曰已有知使人亦知之不亦快¶
乎或問難而辭不能達則為理所欲言而解其惑討論¶
講貫終日不厭攝其粗疎入於宻㣲惰者作之鋭者抑¶
之拘者開之放者約之及門著録者千有餘人隨其材¶
<pb:KR2g0051_WYG_008-23b>¶
分咸有所得謙篤於孝友有絶人之行而處世不流於¶
俗亦不膠於古不出閭里四十年四方薦紳過其鄉邦¶
者必就其門存問或訪以典禮政事謙觀會通以折其¶
衷無不厭服大徳中熒惑入南斗勾已而行謙以為災¶
在吳楚其嵗果大祲謙貌為加瘠或問之曰公私匱竭¶
道殣相望吾能獨飽耶中外名臣論薦其行誼者前後¶
章數十上皆不就至元三年卒年六十八賜諡文懿嘗¶
自號白雲山人故世稱白雲先生先是何基王柏金履¶
<pb:KR2g0051_WYG_008-24a>¶
祥之學未能大顯至謙而後益著江淛行省為請於朝¶
建四賢書院以祠基柏履祥及謙云¶
　論曰宋元之間授受各有淵源金華四子之學出自¶
　黄榦故世以為薪火之正傳考其遺書各有所至要¶
　皆力務私淑以維朱子之緒者也謙之髙第有宋濓¶
　濓之髙第有方孝孺及孝孺殉義而一綫始絶¶
　　　吳海¶
吳海字朝宗閩縣人隠居不仕學周程張朱之學一時¶
<pb:KR2g0051_WYG_008-24b>¶
名人如貢師泰林泉生藍晦王翰皆雅重之初承父命¶
欲徙居東魯逡廵二十餘年而道路不通乃自號魯生¶
或譏曰子自擬兩生乎海曰非也吾將居魯取其名也¶
質魯取其義也且吾學仲尼之道謂之魯生不亦可乎¶
明初部使者欲薦於朝力辭不赴居家採摭古今孝子¶
順孫節婦烈女與兄弟相友娣姒相睦者附以格言至¶
論以教鄉里又著書言楊墨佛老為六經之賊管商申¶
韓為治道之賊遺事外傳為史氏之賊蕪詞荒説為文¶
<pb:KR2g0051_WYG_008-25a>¶
章之賊皆足惑人欲上之人悉取其書而禁絶之使天¶
下曉然知正道慕鄒魯之風為文雅奥嚴整而歸諸理¶
自顔所居為聞過齋而為之箴曰過而人告之者幸也¶
過而不聞不幸也告之而不受受之而不悔悔之而不¶
改是自棄也海雖不敏忍自棄乎著聞過齋集學者稱¶
聞過先生¶
　論曰海學周程張朱以上溯仲尼之道自號魯生所¶
　志豈卑哉當明之初海已年老又見刑法過峻凡所¶
<pb:KR2g0051_WYG_008-25b>¶
　延致大都皆繩束馳驟未盡展布一有絓誤而罪譴¶
　及之海之不仕或以此乎以海之奥學粹品使用於¶
　時以其教於鄉里者放之天下則子臣弟友之庸推¶
　而致之即可通於神明而光於四海乃竟鬰而不施¶
　惜哉¶
　¶
　¶
　史傳三編卷八¶
#+PROPERTY: JUAN [跋]
<pb:KR2g0051_WYG_008-26a>¶
　　儒有儒術有儒行有儒效術詭於經雖有箋註如¶
　　魏之何晏晉之王弼不可以為儒行詭於聖雖有¶
　　物望如漢之楊雄馬融不可以為儒效詭於王雖¶
　　有敷陳創建如漢之匡衡宋之王安石不可以為¶
　　儒是故必能窮經而後其儒也正能由聖而後其¶
　　儒也醇能崇王而後其儒也大循是三者以求儒¶
　　於三代以下獨周程張朱數子為能充其道而無¶
　　愧耳雖然先王祭川之義先河後海數子之於儒¶
<pb:KR2g0051_WYG_008-26b>¶
　　譬則海也漢唐諸儒則其川也何者數子之道皆¶
　　求諸遺經而得之而經之存實漢唐諸儒是賴況¶
　　其間如董仲舒劉向鄭康成王通韓愈氏之倫皆¶
　　彬彬然升堂之選哉逮乎洛閩之興既盛淵源所¶
　　漸有若親承授受者有若私淑艾者有若聞風而¶
　　興起者其於詮經閑聖尊王黜霸皆與有勞西山¶
　　魯齋尤其繼起之傑出者也吾師髙安公篤嗜¶
　　正學勤勷至治而又適值¶
<pb:KR2g0051_WYG_008-27a>¶
聖天子親承道統稽古右文之㑹凡諸文武之政唐虞¶
　　之傳既躬行神契於¶
九重之上穆清之中復¶
特命斟酌從祀之典自漢迄明諸儒多所升配天下用¶
　　是憬然知¶
上志所嚮而吾師見知之遇實與臯䕫等烈也吾師論¶
　　道之暇與梁村蔡先生念欲輯歴代名儒傳一書¶
　　以惠學者而以屬之清植顧植凡下豈足發先哲¶
<pb:KR2g0051_WYG_008-27b>¶
　　之精㣲以副吾師之雅志姑稟承指授用究厥業¶
　　吾師又與梁村先生增刪而是正之凡閲一嵗而¶
　　書始成昔朱子編言行録淵源録又與東萊合成¶
　　近思録皆足以明學術正人心厚風俗於無窮吾¶
　　師與梁村先生之為是書也欲使羣儒之衣冠聲¶
　　謦恍若遇諸一堂其嘉言懿行纍纍然如貝之編¶
　　而珠之貫學者茍縁是以端其術正其行則經學¶
　　之津梁聖道之階梯當不外是而推之以為世用¶
<pb:KR2g0051_WYG_008-28a>¶
　　凡所以佐¶
聖天子而成勲華之盛者亦將由此其選矣受業安溪¶
　　李清植敬䟦¶
<pb:KR2g0051_WYG_008-28b>¶